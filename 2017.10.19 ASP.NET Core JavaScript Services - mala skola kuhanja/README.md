# ASP.NET Core JavaScript Services - mala škola kuhanja :-)

## Predavač
Dobriša Adamec

## O predavanju
Dobriša će nam u svom izlaganju pokušati odgovoriti na pitanja poput kakva je budućnost izgradnje modernih web aplikacija? Kako zadržati produktivnost i "izbacivati" napredne web aplikacije kakve korisnici danas očekuju?

Evo što sam Dobriša kaže o predavanju. Angular, React, Vue... JavaScript okusi su osvojili stolove suvremenih aplikacija gdje danas uobičajeno dobivaju najviše kulinarske ocjene. Ali za osvojiti Michellinove zvjezdice nije dovoljno "to" uobičajeno. Već bolje. I brže. I ukusnije! A tu je kuhinja bitna - od izbora vrhunskih sastojaka preko organizacije pa do načina na koji se nosi na stol - svaki je dio procesa ključan. Na predavanju kuhamo sa ASP.NET Core JavaScript Servisima - skupom tehnologija koje guraju ASP.NET Core na vrh serverskih web okruženja za posluživanje modernih JavaScript aplikacija. JavaScriptServices se sastoje od vrhunskih sastojaka: predrenderiranje na serveru, "hot module replacement", webpack procesi uključeni u razvoj, "cache priming", "lazy loading", izvršavanje JavaScript koda na serveru... Svašta nešto zar ne? Zapravo ovako nabrojano zvuči šturo i suhoparno. Stoga dođite na predavanje da ove suhe riječi pretvorimo u zanimljiv objed. I pokažemo kako uz pomoć ASP.NET Core JavaScriptServices vrhunski servirati JavaScript aplikacije.