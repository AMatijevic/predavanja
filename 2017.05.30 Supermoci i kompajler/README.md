# Supermoći i kompajler

## Predavač
Igor Rončević

## O predavanju
Zamislite samo kakva bi vam to moć bila na raspolaganju kada biste mogli kompajlerovim očima gledati na vaš kod. Zamislite da taj kod možete automatski analizirati, poboljšati, izmijeniti, pokriti testovima, itd. Bila bi ovo supermoć, složit ćete se. Do prije koju godinu, ovu su supermoć imali samo rijetki upućeni u tajne izrade i načina rada kompajlera. Roslyn - Compiler-as-a-Service - približio je ove mogućnosti svakom C# programeru.

Igor, koji je oduvijek bio poznat po tome da bi radije pisao programe koji pišu programe negoli pisao programe, pokazat će nam kako iskoristiti ovu moć kompajlera na konkretnim primjerima iz prakse. Primjerice, ReSharper čiju licencu dijelimo na svakom predavanju nije ništa drugo već jedan program koji analizira i mijenja naše programe. Uz pomoć Roslyna mogli bismo, teoretski jednostavno, isprogramirati vlastiti ReSharper ;-)

Pričat ćemo o tome kako rade kompajleri općenito, nevezano za C#. Zašto su toliko složeni i kako ih je Roslyn - Compiler-as-a-Service - učinio jednostavno dostupnim svima.

## Primjeri i izvorni kod
Primjeri i izvorni kod koji su korišteni na predavanju nalaze se [ovdje](https://github.com/ironcev/public-talks/tree/master/SuperPowersAndTheCompiler).