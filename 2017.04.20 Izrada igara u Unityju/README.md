# Izrada igara u Unityju

## Predavač
Slaven Vujnović

## O predavanju
Unity je, uz Unreal Engine, svako najpopularniji game engine današnjice. Popularnost je stekao mogućnošću izrade profesionalnih 2D i 3D igara i 3D aplikacija na vrlo jednostavan način. Uz malo programerskog umijeća i vi možete napraviti vlastitu igricu u Unityju :-) Uz jednostavnost, Unity je i multiplatformski engine. Jednom napisana, vaša će igra odmah biti dostupna i na desktopu, webu, pametnim telefonima, XBoxu, ...

Slaven će nas uvesti u svijet Unityja na konkretnom primjeru igre slične legendarnim Incredible Machines. A ako nam se Unity svima svidi, tko zna, možda napravimo i radionicu izrade igara sličnu onoj vrlo posjećenoj koju su Karlovčani uspješno organizirali ;-)

Za one od vas koje se smatraju preozbiljnima za igrice (ukoliko takvih uopće ima :-)) Unity se uspješno nametnuo i u izradi 3D programa, napredne vizualizacije, virtualne stvarnosti, robotike i sl.